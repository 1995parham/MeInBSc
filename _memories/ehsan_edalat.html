---
layout: post
title: -
author: احسان عدالت
---

<p style="direction: rtl;">
ذکر شیخنا و مولانا پرهام الوانی (رحمه‌ا... علیه) 
آن فعال پرتوان، آن تی ایِ هر زمان، آن پدیدآورنده IOT ایران، آن که برای تی ای هر درس پایه، آن که خنده هایش فریبنده، آن همیشه به دنبالِ سِروِر، پدر گرما در سرما، سرما در گرما، شیخنا و مولانا پرهام الوانی (حفظه ا... فی البروده).
در خبر است که در ایام طفولیت روزی به گریه افتاد، چنان که هر چه آوردند و هر چه می کردند از خر شیطان(لعن ا... علیه) پیاده نمی شد، درویشی را در راه دیدند بر گلیم مندرس خود نشسته و کوکاکولا می زد، تا از کنار درویش گذر کردند گریه طفل بند آمد! به صرافت افتدند که طفل را چه شد! درویش را گفتند: «چه کردی؟ گریه این طفل هفته ها ما را بیچاره کرده و روح یکی از فامیل های نزدیک پدریمان را جلو چشمانمان آورده؟!» درویش گفت: «هیچ! فقط کوکاکولا!» و این از کرامات وی بود. 
آورده اند که از مشایخ و اکابر زمان خود در هر درس بود، چنان که بی مزد و مواجب مریدان را گرد خود جمع می کرد و به درس می نشست. چنان که بعد از اتمام هر درس بسان شیخنا و مولانا ایکیوسان سر بی موی خود را می خاراند و می گفت: «در فراگیری درس کوشا باشید چرا که شما می مانید و استاد و تبر!» از مریدان شیخنا و مولانا بخشی (حفظه ا... نفسه زکیه) بود. چنان که مریدان رابطه او و شیخ بخشی را بسان مولانا و شمس تبریزی می‌دانستند شاید هم بیشتر!
روزی از شیخ پرهام پرسیدند که ای وی ما را پندی ده! شیخ خندید و خود را جمع و جور کرد و گفت: «هیچ گاه وارد پروژه IOT نشوید و هیچ گاه قربه الی ا... کد نزنید تا رستگار مانید!» مریدان جمله جامه ها دریدند و سر به بیابان نهادند.
در آخر کار او آورده‌اند که چون او را وقت وفات نزدیک شد؛ جمله مریدان را فراخواند و وصیت‌ها کرد و چشم بست. لختی گذشت و چشم باز کرد. مریدی را گفت: «مودل را باز کن تا نمرات درس دی بی را آپلود کنم.» مرید چنین کرد و شیخ چشمانش را بست. دوباره دیده گشود و پرسید: «نمرات ای پی را چه شد؟ یک گونی اعتراض داشتیم!» مریدی جواب داد: «حل شد و اعتراضات بی پایه بود.» شیخ خرسند چشم فرو بست. لختی گذشت و دوباره گفت: «لبتاپم را بده باید به شیخ اسدی در باب مبانی نامه ای روا دارم!» مریدان چنان کردند. دوباره خواجه چشم بست. لختی بعد گفت: «ریز؟» گفتند: «حل شد.» گفت: «معماری؟» گفتند: «مشکلی ندارد!» گفت: «دی اس؟» و همین‌طور می‌پرسید الی غیرالنهایه. رحمه ا... علیه.
</p>

<p style="direction: rtl;">
خلاصه خیلی مخلصیم ;-)
</p>
